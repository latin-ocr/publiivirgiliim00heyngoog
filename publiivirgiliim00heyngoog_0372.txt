362 P. VIRGlLll 'MARONlS

Stridens, trajectoque haesit tepefacta cerebro.
Saevit atrox Volscens, nec teli conspicit mquam
Auctorem, nec quo se ardens inmittere possit.
-Τιι tamen interea calido mihi sanguiue poenas

· Persolves amborum, inquit3 simul ense recluso

Ibat in Euryalum. Tum vero exterritus, amens
Conclamat Nisus; nec se celare tenebris
Amplius, aut tantum potuit perferre dolorem:
Me, me (adsum, qui feci) , in me convertite ferrum,
0 Rutili! mea fraus omnis; nihil iste nec ausus;
Nec potuit: coelum hoc et conscia sidera testor.
Tannum infelicem nimium dilexit amicum.
Talia dicta dabat3 seri viribus ensis adactus
l'rmrsabiit costas, etcandida pectora rumpit.
- Volvitur Euryalus leto, pulcrosque per arun
lt cruor, inque humeros cervix conlalisa recumbite
Purpureus veluti cum iios, succisus aratro,
Languescit moriens3 lassove papavera collo
Demisere caput, pluvia quum forte gravantis.
At Nisus ruit in medios, solumque per omnis
Volscentem petit3 in solo Volscente moratur.
Quem circum glomerati hostes, hinc comminus atque hinc
Proturbant. Instat non secius, ac rotat ensem ¹
Fulmineum 3 donec Rutuli clamantis in ore
Condidit adverso, et moriens animam abstulit hosti.
'lum super exanimem sese projecit amicum
Confossus, placidaque ibi demum morte quievit.
Fortunati ambo ! si quid mea carmina possunt,
Nulla dies nmquam memori vos eximet tero:

 

